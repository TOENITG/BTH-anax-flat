Kmom03
===============================
Redovisningstext för kursmoment 3.

1. __Hur känns det att vara styrd till ett vertikalt grid, hämmande eller stödjande?__
Det ger ett visst stöd att ha fasta positioner att förhålla sig till. Sidan blir lugnare, dvs inte så hoppig i sidled, utan det går enkelt att hitta var saker finns horisontellt. Sedan gäller det ju att ta det lugnt med hur mycket en håller på att flytta runt kolumnet per rad.

2. __Hur känns det att jobba med ett typografiskt horisontellt/baseline grid, ser du någon poäng med det?__
När jag tog mig tid att jobba med detta, så kom jag att gilla det. Det är bra, för att få raderna att hålla ihop, mellan sidans delar. Det kommer text på samma baseline med lite olika mellanrum och det ger lugn och ro i läsandet, så att det känns som det finns en tanke bakom och inte någon som klippt och klistrat in text i olika storlekar och typsnitt, godtyckligt.
3. __Berätta om hur du valde typsnitt till din webbplats.__
Jag valde att använda de föreslagna och satte fontFamilyHeading till Helvetica, som i exemplet. Jag tycket att det såg snyggt ut och passade den känslan jag ville ha på sidan. I övrigt så lät jag defaultalternativen vara de som gällde.

4. __Har du jobbat med liknande layouttekniker sedan tidigare?__
Jag har bara gammal kunskap kring layout, så detta var helt nytt, men det känns vettigt och när jag har stångats en stund nu, så har jag fått mer förståelse. Det är fortfarande inte helt korrekt på sidan, men "good enough".

5. __Du börjar se hur man kan jobba med LESS, kommentarer på det?__
Jag håller med de som säger att det är mer programmering, eller kodande än ren CSS. Det är ett väldigt smidigt sätt att koda en stilmall, tycker jag. Nu får jag bara se till att kunna applicera det på en egen, tom design vid tillfälle. Det som jag inte uppskattar, eller som förvirrar mig är att jag saknar överblicken på alla LESS-filerna just nu, så jag vet inte i vilken ordning alla regler appliceras på de olika elementen.

6. __Hur uppfattade du nivån på detta kmom? Svårt, lagom, många nya begrepp?__
Det var många nya begrepp för mig och jag hamnade i tidsnöd på grund av detta och att tiden i övrigt inte har räckt till för att göra momentet rättvisa. Dock, så är det inte för stort, utan jag fick inte ihop den tid som behövdes för att komma helt i mål. Med en rest, så är jag nu klar med båda delarna av uppgiften.

Reflektion
----------
För detta moment var videoserien en nödvändighet för att förstå vad vi skulle göra. När det väl var klart, så fick jag leta och klura lite till med grid-sidan och kolla upp tidigare kursmoment. Det kändes skönt när poletten trillade ner för att få till sidebar på sidan och ännu skönare när jag fick till att visa griddet också. Här hann jag bara med halva uppgiften, men lämnar in trots det, så jag får något rättat.
